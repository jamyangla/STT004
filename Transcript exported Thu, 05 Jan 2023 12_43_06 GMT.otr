{"text":"        <p><br /></p><p><span>\t\t\t\t</span>༄༅།<span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span> <span class=\"timestamp\" data-timestamp=\"0\">00:00</span>  །ཐོག་མར་དེ་རིང་འདིར་བགྲོ་གླེང་རྟགས་གསལ་གཏོང་མཁན་གྱི་ཁྱིམ་པ་ཕོ་མོ་འགའ་ཞིག་མགོ་དམར་པོ་ཆགས་འདུག་ལ༑ ཡང་ཁ་ཤས་མགོ་དཀར་པོ་ཆགས་འདུག་པས་རྒས་འཁོགས་ཀྱི་གྲས་ཡིན། དེར་བརྟེན་རྟགས་གསལ་བགྲོ་གླེང་བྱེད་མཁན་སྤོ་ལགས་དང་རྨོ་ལགས་ཚོར་བཀྲ་ཤིས་བདེ་ལེགས་ཞེས་བརྗོད་རྒྱུ་ཡིན།</p><p><br /></p><p><span>\t\t\t\t</span>རྟགས་གསལ་གཏོང་བའི་རིགས་ལམ་ནི། བློ་གྲོས་ཀྱི་རྣམ་དཔྱོད་གོང་ནས་གོང་དུ་སྤེལ་ཞིང༌། རིག་པ་མྱུར་པོ་ཡོང་བའི་ཐབས་ལམ་ཞིག་ཡིན། དེ་བཞིན་ཁྱབ་དང་མ་ཁྱབ་ཅེས་པའི་ཚིག་སྦྱངས་པ་དེས་རང་ཉིད་ཀྱི་སྐད་ཆ་ཤོད་སྐབས་འདི་ལྟར་བྱས་ན་ཚིག་སྐྱོན་ཡོད་པ་དང༌། འདི་ལྟར་བཤད་ན་ཁྱབ་ཆུང་བའི་སྐྱོན་འདུག་བསམ་པ་ཕལ་ཆེར་ཐད་ཀར་དྲན་ཐུབ་པ་ཡོང༌། གཞན་གྱིས་སྐད་ཆ་བཤད་པའི་ཚིག་སྐྱོན་ཞིག་བསྒྲུག་དགོས་བྱུང་ན། ལམ་སང་ཤེས་རྟོགས་ཐུབ་སྟེ་ཁོས་བཤད་པ་དེར་ཧེ་བག་ཆེན་པོ་འདུག དེ་ལ་ཁྱབ་པ་མི་འདུག་བསམ་པ་ཞིག་དེ་འཕྲལ་ཤེས་ཐུབ་པའི་ཁྱད་པར་གཏན་གཏན་ཡོད།</p><p><br /></p><p><span>\t\t\t\t</span>དེས་ན་མཚན་ཉིད་ཀྱི་རིགས་ལམ་སྦྱངས་ཞེས་པ་འདི་ཕྱོགས་གཅིག་ནས་ཆོས་པ་ཁོ་ནས་སྦྱང་རྒྱུ་ཞིག་མིན་པ་དང༌། གཉིས་ནས་ཆོས་པའི་ནང་ནས་རབ་ཏུ་བྱུང་བ་དང༌། རབ་བྱུང་གི་ནང་ནས་ཀྱང་གཞུང་ཆེན་སློབ་གཉེར་བྱེད་མཁན་རྣམས་ཀྱིས་སྦྱོང་བ་ལས། གཞན་རྣམས་ཀྱིས་སྦྱོང་མི་དགོས་པའི་མཐོང་ཚུལ་ཞིག་ཡོད་པ་དེ་ནི་ནོར་འཁྲུལ་དང༌། རྗེས་ལུས་ཀྱི་མཐོང་ཚུལ་ཡིན། དེས་ན་ཡོན་ཏན་སློབ་སྦྱོང་བྱེད་མཁན་ཞིག་ཡིན་ཕྱིན་རིགས་ལམ་སློབ་སྦྱོང་བྱས་ན། ཤེས་བྱའི་སྡེ་ཚན་གང་དང་གང་ཞིག་ཡིན་ཡང༌། དེ་དག་མཐའ་ཆོད་པ་ཤེས་རྒྱུ་དང༌། རང་གི་བསམ་བློ་གྲུང་ཤ་དོད་དུ་འགྲོ་རྒྱུ་བཅས་ལ་བར་ཁྱད་པར་ཆེན་པོ་ཡོད།</p><p><br /></p><p><span>\t\t\t\t</span>སྔར་ངོས་རང་རྩ་བ་བསྡུས་གྲྭ་སློབ་པའི་སྐབས་ནས་རིགས་ལམ་སློབ་ཀྱི་ཡོད་ཀྱང༌། རྗེས་སོར་ཚད་མ་རྣམ་འགྲེལ་སྦྱོང་སྐབས་རང་ཉིད་ལ་མྱོང་བ་གསར་པ་གང་བྱུང་ཞེ་ན། གཞན་གྱིས་སྐད་ཆ་ཤོད་སྐབས་དེའི་རྒྱུ་མཚན་གང་ཡིན་དང༌། རྒྱུ་མཚན་དེ་ལ་ངེས་པ་ཡོད་དམ་མེད་སྙམ་པ་ཞིག་ལམ་སང་སེམས་ནང་དྲན་ཡོང་གི་འདུག དེ་ནི་ཕན་ཐོགས་ཡོང་གི་ཡོད་པའི་རྟགས་ཡིན། མིའི་སེམས་ལ་བརྟག་དཔྱད་བྱེད་པའི་བསམ་བློ་ཞིག་སླེབས་ཀྱི་ཡོད།</p><p>\n    </p>","media-time":0}